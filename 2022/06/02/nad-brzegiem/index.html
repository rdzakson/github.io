<!DOCTYPE html>
<html>
<head>
  <meta charset="utf-8">
  
  <title>Nad brzegiem rzeki szedłem sobie i słuchałem | Nieskończone Myśli</title>
  <meta name="viewport" content="width=device-width, initial-scale=1, maximum-scale=1">
  
  
  
<link rel="stylesheet" href="/css/style.css">

  
    
<link rel="stylesheet" href="/css/highlight.css">

  
  <meta name="description" content="Szedłem sobie spacerem nad brzegiem rzeki słuchając audycji. Wtem, dotarło do mnie, że zgubiłem jej wątek zagubiwszy się w myślach. Na szczęście, możliwym było o kilka sekund do tyłu przewinąć czyjeś">
<meta property="og:type" content="article">
<meta property="og:title" content="Nad brzegiem rzeki szedłem sobie i słuchałem">
<meta property="og:url" content="http://nieskonczonemysli.pl/2022/06/02/nad-brzegiem/index.html">
<meta property="og:site_name" content="Nieskończone Myśli">
<meta property="og:description" content="Szedłem sobie spacerem nad brzegiem rzeki słuchając audycji. Wtem, dotarło do mnie, że zgubiłem jej wątek zagubiwszy się w myślach. Na szczęście, możliwym było o kilka sekund do tyłu przewinąć czyjeś">
<meta property="og:locale">
<meta property="article:published_time" content="2022-06-02T17:28:27.000Z">
<meta property="article:modified_time" content="2022-07-01T17:51:41.503Z">
<meta property="article:author" content="Myślibór Wielki">
<meta property="article:tag" content="gnioty">
<meta name="twitter:card" content="summary"><meta name="generator" content="Hexo 6.2.0"></head>

<body>
  <div id="wrapper">
    <header id="header">
  <h1 id="title">
    <a href="/">Nieskończone Myśli</a>
  </h1>
  <nav>
    
    
      
      <a class="nav-link" href="/">Home</a>
    
      
        <span class="nav-spacer">×</span>
      
      <a class="nav-link" href="/archives">Archives</a>
    
    
  </nav>
</header>

    <div id="content">
      <article id="post-nad-brzegiem" class="article article-type-post" itemprop="blogPost" itemscope>
  <div class="article-inner">
    
      <header class="article-header">
        
  
    <h2 class="article-title" itemprop="headline name">
      Nad brzegiem rzeki szedłem sobie i słuchałem
    </h2>
  


        <div class="article-meta">
          <time class="article-date" datetime="2022-06-02T17:28:27.000Z" itemprop="datePublished">2022-06-02</time>

          
        </div>
      </header>
    
    <div class="article-entry" itemprop="articleBody">
      
      
        <p>Szedłem sobie spacerem nad brzegiem rzeki słuchając audycji. Wtem, dotarło do mnie, że zgubiłem jej wątek zagubiwszy się w myślach. Na szczęście, możliwym było o kilka sekund do tyłu przewinąć czyjeś słowa i oddałem się ponownie słuchaniu. Bo ja lubię ambitne i treściwe audycje. Szedłem dalej. Dzień był piękny. Myślałem sobie, jaki piękny ten dzień i że idę sobie, bo mam chęć iść, właśnie tędy, i, że wchłaniam go, ten dzień, nad brzegiem rzeki.</p>
<p>Zamyśliłem się znów nad tym doświadczeniem. Zdarza się. Dzień był przecież godny podziwu. Przewinąłem porządnie, żeby nie zgubić wątku i nie oszukiwać tym samym. Szedłem dalej. Lecz nie piękno dnia ale jakieś zmącenie, nie czystość porannego pejzażu, nie słonce na skórze, lecz rodzaj niepokoju jął wkradać się we mnie. Trwało to ledwie sekundę, ale wybiło mnie z rytmu i zorientowałem się, że myślę nad tym właśnie. Że TO myślę!<br>Co za bzdura, pomyślałem (znów)! Nie dało sie uniknąć wniosku, co już sam się dwukrotnie narzucił, że trzeba będzie przewinąć znów, bo zgubiłem wątek, myśleniem.</p>
<p>Nie przewinąłem jednak. Wcisnąłem stop i jakby ze zdziwieniem odkorkowałem uszy. Z rozpędem wlała mi sie do głowy cisza. Szok nieco, ale po chwili usłyszałem w niej plusk wody. To rzeka płynęła obok płytkim nurtem odbijając słońce. Pozwoliłem jej płynąć w mojej głowie przez kilka kroków. Niosła swym nurtem myśli. Zbierały sie tamowane jedna na za drugą i wezbraniem napierały na mnie natarczywie, jako ich właściciela, bym je pomyślał do końca, skoro już są…</p>

      
    </div>
    
    
    <div class="article-category">
      
      
      
        <b>Tags:</b>
        <a class="article-tag-none-link" href="/tags/gnioty/" rel="tag">gnioty</a>
      
    </div>
    
    
  </div>
</article>

  





    </div>
  </div>
  







</body>
</html>

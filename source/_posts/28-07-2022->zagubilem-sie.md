---
title: Zagubiłem się w mieście
date: 2022-07-28 12:38:00
tags: gnioty
---

Wśród mostów i kanałów, małych domków i ciasnych uliczek, zamotany, błądziłem godzinami próbując odszyfrować ich nazwy z tabliczek w nieznanym języku. Zagubiłem się - czas już nadszedł by przyznać to niechętnie. Niczyja to wina, lecz ma własna! Toż nie wiódł mnie nikt w manowce. W toku sprawy zapomniałem o jej mglistych początkach i wczuwszy się w rolę, zaskoczony sprawy biegiem chaotycznym sam dałem się nabrać doskonale. Azaliż dla figla sam to żem sobie uczynił? 

